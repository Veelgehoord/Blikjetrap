+++
title = "Over mijzelf"
description = "Peter Hoffenaar, onderzoeker/docent aan de Universiteit van Amsterdam"
date = "2020-05-22"
aliases = ["about-us","about-hugo","contact"]
author = "Peter Hoffenaar"
+++

Ik schrijf sinds 2017 over onderzoek naar kinderen, ouders, leerkrachten en pedagogische professionals voor [De Pedagoog](https://www.nvo.nl/producten/de-pedagoog.aspx). Alle korte stukjes die de afgelopen jaren zijn verschenen in de rubriek 'Onderzoeksnieuws' heb ik uit het archief gehaald en afgestofd of opgeleukt.  

Binnen de mastertrack [Preventieve jeugdhulp en opvoeding](https://gscde.uva.nl/content-nl/masters/pedagogische-wetenschappen-preventieve-jeugdhulp-en-opvoeding/preventieve-jeugdhulp-en-opvoeding.html) (voorheen Opvoedingsondersteuning) geef ik een vak waarin ik vertel over _bias_ aan de hand van het boek _De 7 doodzonden van de psychologie_ van Chris Chambers [(klik hier voor een gratis blik op het eerste hoofdstuk)](https://www.scriptum.nl/wp-content/uploads/2017/11/De7doodzondenvanpsychologie_inkijk.pdf). Selectiebias en zelfselectie komen ook aan bod. 

De onderwerpen en artikelen die ik bespreek hebben zich uiteraard niet zelf geselecteerd, maar altijd was er iets in de titel, de opzet of de manier van analyseren dat mij deed besluiten dat het interessant genoeg was voor een breder publiek. De keuze voor onderwerpen als walging, straffen en belonen en vaders vs. moeders is dus te wijten aan een hardnekkige en irrationele vooringenomenheid aan mijn kant. Met andere woorden, mijn persoonlijke voorkeuren heb ik niet weten geheel weten uit te schakelen, ook al heb ik telkens met een brede blik proberen te zoeken.

Onderzoek naar ouders en kinderen vindt al makkelijk zijn weg naar ouders, grootouders, en professionals, maar naast websites als https://ikkanhet.nl en https://www.kleineontwikkelingspsychologie.nl is er dan nu ook deze verzamelpagina. Wat maakt de inhoud van deze site anders dan die van anderen? Allereerst is dat de lengte van de stukjes. Vaak krijgt u in 150-200 woorden iets mee van de vraagstelling, de resultaten en de conclusies. En naast een beperkte leestijd geldt dat er telkens een referentie is opgenomen naar het oorspronkelijke wetenschappelijke artikel. Mocht u verder willen lezen, dan zou u dus op zoek kunnen gaan naar de publicatie zelf op www.researchgate.net of de persoonlijke webpagina van de eerste auteur. 

Hoewel de categorie 'onderzoek' het best gevuld is, zijn hier ook een aantal boekrecensies te vinden en reflecties op documentaires. 

Veel leesplezier! 
